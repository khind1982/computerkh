<doc record_id="Z500036966" id="Z500036966" pubid="pld-Z000035755" booktype="Book Chapter"><column n="1299" order="7969">1299</column><comhd5 second="yes"><idref>Z500036966</idref><somhead><attribs><attvol>Vol. 63</attvol><attauth>Judecus, Nicolaus</attauth><attperi>MODERN</attperi></attribs><mainhead>EPISTOLA PRAEFATORIA.</mainhead></somhead><attbytes>17Kb</attbytes></comhd5><p><column n="1299B" order="7970">1299B</column>NICOLAUS JUDECUS <hi>Venetus</hi> DONATO CIVALELLO <hi>viro&#13;
rhetorico salutem.</hi></p>&#13;
&#13;
<p><hi>Recognoscens superioribus diebus, Donate Musarum&#13;
cultor, elegantissime quosdam divi Boetii de Geometria&#13;
ibros, consulto Euclidis Graeco exemplari, cujus ille&#13;
<column n="1300B" order="7971">1300B</column>compluscula theoremata ad verbum Latina fecit, animadverti&#13;
eminentissimum geometram Euclidem a nostris&#13;
et mendose admodum legi, et (ut mea quidem fert opinio,&#13;
non satis recte exponi; sed prius illud fere traductoris&#13;
culpa accidisse videtur. Is enim quicunque</hi><column n="1301A" order="7972">1301A</column><hi>tandem fuerit, e barbara lingua Graeca volumina transferens&#13;
semilatina reddidit. Nam vocabula quaedam ita&#13;
ut jacent barbara dimittit, cum tamen Latini sua habeant&#13;
et quidem optima ac probatissima. Quam enim&#13;
quadrilateram figuram rhombum et Graeci et nostri&#13;
appellant, ille verbo quodam (ut ita dicam) exotiro helmuaim&#13;
vocat, et huic affinem, quam Graeci rhombo den&#13;
dicunt, similem helmuaim. Sunt et aliae quaedam quadrilaterae&#13;
figurae, quas Graeci trapezia, nostri mensulas&#13;
nominant.</hi></p>&#13;
&#13;
<edit>[Figure: [Figura] <bytes>3Kb</bytes>]</edit><figure sys.id="0631301A"><p><column n="1301B" order="7973">1301B</column><hi>Has noster hic interpres Latini atque Graeci vocabuli&#13;
peraeque ignarus, helmuarifas dicere non veretur. Sed&#13;
sint sane haec levia et non multa animadversione digna.&#13;
Illud certe (ni fallor) defendi nulla excusatione potest,&#13;
quod rerum definitiones, quibus ut principiis totius&#13;
scientiae utimur, et confundendo falsas facit, et quas&#13;
Euclides minime somniavit in earum locum quae illius&#13;
erant, temerario quodam ausu supponit. Nam statim in&#13;
initio operis lineam hujuscemodi definitionis termino&#13;
claudit. Linea est longitudo sine latitudine, cujus quidem&#13;
extremitates sunt dua puncta. Haec vero finitio ei&#13;
lineae accommodari minime potest quam peripheriam&#13;
Graeci nominant, cum illa extremis nullis finiatur,&#13;
quanquam quidam ex recentioribus falsa translatione&#13;
decepti, hanc tanquam Euclidis veram definitionem defendere&#13;
<column n="1301C" order="7974">1301C</column>conantur, dicentes peripheriam quidem extremis&#13;
et finibus actu carere, aptitudine vero (ut eorum&#13;
utar vocabulo) fines et terminos agnoscere, quod perridiculum&#13;
est. Siquidem eodem exemplo lineam ipse definiam&#13;
longitudinem citra latitudinem, quae quidem&#13;
extremis careat, quod si reclamabis et lineam objicies&#13;
rectam finitam, respondebo eam finibus habilitate potentiaque&#13;
vacare, quamvis actu non vacet. Quamobrem&#13;
aut utraque definitio recipienda est, quo nihil potest esse&#13;
absurdius, aut utraque rejicienda. Quod rectissima ratione&#13;
fieri constabit, si quis animadvertat quam incuriose&#13;
egregius iste interpres duas rerum longe aliarum&#13;
definitiones in unam quasi formam conjunxerit, atque&#13;
ad unam tantum rem definiendam assumpserit. Nam&#13;
Euclides cum lineam definivisset longitudinem citra latitudinem,&#13;
<column n="1301D" order="7975">1301D</column>essentque ex lineis quaedam finite et terminate,&#13;
mox declaravit qui essent lineae fines et termini,&#13;
inquiens, lineae vero extrema puncta sunt. At hic noster&#13;
tam lepidae traductionis auctor ex duarum definitionum&#13;
permixtione confusioneque unum quasi corpus definitionis&#13;
collegit, ac soli lineae congruere aptarique posse&#13;
putavit. Ad plenam igitur lineae definitionem nihil aliud&#13;
corrogandum est, praeter id quod dictum est lineam&#13;
longitudinem esse citra latitudinem. Sic enim circumcurrentes&#13;
lineas rectas, et flexuosas complectitur, item&#13;
finitas pariter atque infinitas. Ex quibus quidem infinitas&#13;
lineas prior nobis jam infirmata definitio manifestissime&#13;
non recipiebat. Age ostendamus nunc etiam&#13;
Euclidis definitiones ab hoc nostro interprete (ut est in&#13;
<column n="1302A" order="7976">1302A</column>omnibus aeque diligentissimus) praetermitti quandoque,&#13;
et alias quasdam pro illis adhiberi, in quo quidem non&#13;
multum inquirendo laborabimus. Nam statim post dictas&#13;
descriptiones lineam rectam his verbis definit:&#13;
Linea recta est ab uno puncto ad alium brevissima extensio,&#13;
in extremitates suas utrumque eorum recipiens.&#13;
Non ita Euclides, sed definitionem universam brevissime&#13;
colligit in hunc modum: Recta linea est quae ex&#13;
aequo sua puncta interjacet. Non secus in definitione&#13;
plane superficiei aberrat, nam cum Euclides sic definiat:&#13;
Plana superficies est quae ex aequo suas lineas&#13;
interjacet, ille quamdam longe aliam commentus est definitionem&#13;
hoc modo: Plana superficies est ab una&#13;
linea ad aliam extensio in extremitates suas recipiens.&#13;
Sed haec atque alia hujuscemodi plura partim inscite et&#13;
<column n="1302B" order="7977">1302B</column>indocte translata, partim etiam immutata et inversa. Si&#13;
utrumque diligenter legere aliquando tibi contigerit, per&#13;
te ipse facillime deprehendes. Nunc quae in expositore&#13;
Campano in primum elementorum librum notavi, explicare&#13;
tibi aggredior. In qua quidem re ab omnibus&#13;
viris doctis, quibus haec nostra legere otium erit, petitum&#13;
impetratumque esse velim, ne eos viri auctoritas&#13;
magis moveat, quam ratio ipsa et ve itas. Leguntur itaque&#13;
(ut ad rem ipsam jam veniam) apud Euclidem in&#13;
primo elementorum libro duo theoremata, quorum alterum&#13;
reciprocat atque recurrit ad alterum. Ambo vero&#13;
deductione ad incommodum a Campano demonstrata&#13;
sunt. Sed ut quid ordiar planius intelligas, accipe primum&#13;
theoremata ipsa cum eorum deductionibus, ita ut&#13;
illa legit atque astruit Campanus. Deinde quid fortasse&#13;
<column n="1302C" order="7978">1302C</column>peccaverit ille, quidque nos sentiamus, breviter audies,&#13;
theoremata igitur haec sunt.</hi></p>&#13;
&#13;
<caption>Omnis trianguli longius latus majori angulo&#13;
oppositum est.</caption>&#13;
&#13;
<p><hi>Sit ut triangulo A B C, angulus A sit major angulo C.&#13;
Dico quod latus C B majus erit latere A B; si enim sit&#13;
aequale, erit per 5 angulus A aequalis angulo C, quod&#13;
est contra hypothesim. Si autem A B sit majus, resecetur&#13;
ad aequalitatem C B per 3. Sitque D B aequale&#13;
C B, erit ergo per 5 angulus D C B aequalis angulo&#13;
B D C; sed B D C est major angulo B A C per 16; ergo&#13;
B C D est major B A C: quare multo fortius major&#13;
A C B pars toto, quod est impossible.</hi></p>&#13;
&#13;
<edit>[Figure: [Figura] <bytes>3Kb</bytes>]</edit><figure sys.id="0631302A"><caption>Omnis trianguli majori angulo longius latus&#13;
oppositum est.</caption>&#13;
&#13;
<p><hi>Sit ut in triangulo A B C latus B C sit majus latere A B.&#13;
Dico quod angulus A erit major angulo C, et est conversa&#13;
praecedentis. Si enim sit aequalis, tunc per 6 latus&#13;
A B est aequale lateri B C quod est contra hypothesim.&#13;
Si autem C sit major, tunc per praecedentem latus A B&#13;
est majus latere B C quod est contra hypothesim, quare&#13;
astruitur propositum.&#13;
&#13;
<column n="1303A" order="7979">1303A</column><edit>[Figure: [Figura] <bytes>3Kb</bytes>]</edit><figure sys.id="0631303A">&#13;
&#13;
Sic Campanus. Sed ut in quo nobis minus recte sensisse&#13;
videatur, facilius percipias pauca quaedam ex&#13;
dialectica facultate partim praenotare, partim intermiscere&#13;
oportet. Sunt igitur in omni quaestione (ut Philosopho&#13;
in postremis analyticis placet) duo, quorum alterum&#13;
datum est, quaesitum alterum, ut si positum in&#13;
quaestione fuerit an coelum datum est, sed an rotundum&#13;
sit quaeritur. At Campanus proposita theoremata in datum&#13;
atque quaesitum nequaquam recte solvisse videtur.&#13;
<column n="1303B" order="7980">1303B</column>Nam in priore theoremate majorem angulum sibi dari&#13;
postulat, et subinde quaerit an illi majus latus sit e&#13;
regione constitutum. Contraque in posteriore majus quidem&#13;
latus dari vult, an vero sit majori angulo obversum&#13;
quaerit, quod contra faciendum est. Nam quivis in&#13;
dialectica mea quidem sententia vel mediocriter eruditus&#13;
facile videre potest, in eo theoremate quo omnis trianguli&#13;
longius latus majori angulo contra respondere proponitur,&#13;
longius quidem latus trianguli dari subjicique&#13;
oportere, an vero majori angulo sit e regione positum,&#13;
quaeri ac praedicari. Contraque in converso theoremate&#13;
majorem quidem angulum concedi, longius vero latus&#13;
inquiri. Ob hoc vero peccatum consecutum est, et aliud&#13;
longe majus. Nullum enim ex propositis theorematis&#13;
assertoria demonstratione Campanus astruxit, sed utrumque&#13;
<column n="1303C" order="7981">1303C</column>ad incommodum ducente ostendit, quod in geometria,&#13;
ubi fieri potest, vel maxime vitandum est, in qua solent&#13;
demonstrationes afferri ex prioribus notioribusque naturae,&#13;
non nobis modo, quales sunt quae assertoriae rectaeque&#13;
appellantur. Hujus vero errati origo atque initium&#13;
hujusmodi fuit. Nam Campanus priori theoremati praedicationem&#13;
praeter naturam dedit, majorem enim angulum&#13;
trianguli subjicit, et praedicat longius latus, siquidem&#13;
in omni quaestione subjectus terminus est, quod&#13;
datur praedicatus, quod quaeritur. Est autem prius per&#13;
naturam triangulum latera habere, quoque angulos,&#13;
nam ex laterum coitione anguli proficisci procrearique&#13;
intelliguntur; qui igitur subjicit angulum trianguli, et&#13;
latus praedicat, is illud quod alteri accidit, ejus praedicationi&#13;
subjicit cui accidit, ac ob id praedicationem.&#13;
<column n="1303D" order="7982">1303D</column>praeposteram et naturae contrariam facit. Quam Aristoteles&#13;
aut modo praedationem censet appellandam, aut&#13;
praedicationem quidem non simpliciter, sed per accidens;&#13;
ubi igitur praedicatio praeter naturam habetur aut difficile,&#13;
aut certe impossibile est assertoriam demonstrationem&#13;
accommodare. In hujuscemodi namque demonstratione&#13;
necesse est et majoris extremitatis quae in conclusione&#13;
praedicatur, et minori extremitati, quae in eadem&#13;
subjicitur, causam esse medium. At fieri nullo modo&#13;
potest ut ei quod accidit ejus cui accidit quippiam&#13;
causa esse statuatur. Hic coactus est Campanus in priore&#13;
theoremate, quod in datum atque quaesitum imperite&#13;
secuisset, demonstratione uti ad incommodum ducente,&#13;
et quia illud putabat principale posterius, quod ad ipsum&#13;
<column n="1304A" order="7983">1304A</column>commearet, non alia collectione quam ad incommodum&#13;
ducente astruxit. Atque ita nullam demonstrationem&#13;
rectam assertoriamque ad ea quae divimus theoremata&#13;
colligenda Campanus adhibuit, quod tamen oportuit&#13;
cum ipsa sit ad incommodum ducente potior. Haec sunt,&#13;
mi Donate, quae, quantum ad proposita theoremata attinet,&#13;
in Campano reprehendenda, censuimus; sed haec quae&#13;
stricti disputavimus, illos non exacte subtiliterque intellecturos&#13;
certo scio, qui postremos analyticos Aristotelis&#13;
non diligentissime legerint. Reliquum igitur est ut&#13;
illa ipsa theoremata (quemadmodum polliciti sumus)&#13;
demonstremus, traducta tamen prius, ut traducenda&#13;
erant. Solvemus igitur et separabimus theorema principale&#13;
in datum atque quaesitum, ut oportet, et ad ipsum&#13;
astruendum assertoria demonstratione utemur. Posterius&#13;
<column n="1304B" order="7984">1304B</column>vero theorema, quod ad principale recurrit, cum&#13;
praedicationem praeter naturam sortiatur demonstratione&#13;
ad incommodum perducente breviter colligemus.&#13;
Demonstrationes igitur ipsas aggredimur, intende.</figure></hi></p>&#13;
&#13;
<caption>Omnis trianguli majus latus sub majore angulo&#13;
protenditur.</caption>&#13;
&#13;
<p><hi>Sit enim triangulum A B C habens latus quod est A C&#13;
majus eo latere quod est A B, aio angulum quoque&#13;
A B C sub quo latus A C protenditur majorem esse angulo&#13;
B C A, cui contra respondet latus A B; nam quia&#13;
majus est latus A C quam A B, constituatur ipsi A B&#13;
aequale ipsum A D, et protrahatur ipsum B D latus, et&#13;
quoniam trianguli quod B D C, exterior angulus est is&#13;
qui est A D B, major utique erit interior et ex adverso&#13;
constituto angulo D C B, aequalis vero est angulus&#13;
<column n="1304C" order="7985">1304C</column>A D B ipsi A B D angulo, nam latus quoque A B lateri&#13;
A D aequum erat. Major itaque est angulus A B D ipso&#13;
A C B angulo, multo igitur major erit angulus A B C&#13;
angulo A C B. Omnis igitur trianguli majus latus&#13;
sub majore angulo protenditur: quod oportebat demonstrare.</hi></p>&#13;
&#13;
<edit>[Figure: [Figura] <bytes>3Kb</bytes>]</edit><figure sys.id="0631304A"><caption>Omnis trianguli sub majore angulo majus latus&#13;
protenditur.</caption>&#13;
&#13;
<p><column n="1304D" order="7986">1304D</column><hi>Sit triangulum A B C majorem habens A B C angulum&#13;
eo qui est B C A. Aio latus quoque A C ipso A B&#13;
latere majus esse; nam si majus non sit, aut aequale&#13;
erit ipsum A C ipsi A B, aut minus aequale, sane non&#13;
est ipsum A C ipsi A B, aequalis enim foret etiam angulus&#13;
A B C angulo A C B: atqui non erat, non igitur&#13;
aequale est ipsum A C latus ipsi A B lateri. Neque&#13;
vero minus est ipsum A C ipso A B, minor enim foret&#13;
angulus A B C angulo A C B: atqui non erat; si igitur&#13;
minus est ipsum A C latus ipso A B latere, demonstratum&#13;
autem est neque aequale illi esse, majus itaque erit&#13;
ipsum A C latus ipso A B latere. Omnis igitur trianguli&#13;
sub majore angulo majus latus protenditur, quod&#13;
oportebat demo strare.&#13;
&#13;
<column n="1305A" order="7987">1305A</column><edit>[Figure: [Figura] <bytes>3Kb</bytes>]</edit><figure sys.id="0631305A">&#13;
&#13;
Hae sunt igitur hujuscemodi theorematum demonstrationes&#13;
cum faciles, tum verissime et quae maxime quadrent.&#13;
Sed antequam te dimittam, volo audias et aliud&#13;
quoddam hujus hominis erratum leviusculum fortasse,&#13;
turpe tamen et viro philosopho non negligendum. Habetur&#13;
enim in eodem elementorum primo problema&#13;
istiusmodi, ad datam rectam lineam, datumque in ea&#13;
<column n="1305B" order="7988">1305B</column>punctum, dato angulo rectilineo aequum angulum rectilineum&#13;
constituere: hoc vero sic legit, deducit Campanus.</figure></hi></p>&#13;
&#13;
<edit>[Figure: [Figura] <bytes>3Kb</bytes>]</edit><figure sys.id="0631305B"><caption>Data recta linea super terminum ejus cuilibet angulo&#13;
proposito aequum angulum designare.</caption>&#13;
&#13;
<p><hi>Sit data l nea F E, et sint lineae B A continentes angulum&#13;
<column n="1305C" order="7989">1305C</column>datum cui subtendam basim C. Super punctum&#13;
F lineae E F juberem facere aequalem angulum angulo&#13;
dato, ad lineam E F adjungo F D aequalem lineae A,&#13;
et ex F E sumo F G aequalem B, et ex G E sumo G H&#13;
aequalem C et super puncta F et G describo duos circulos&#13;
D K et K H secundum quantitatem duarum linearum&#13;
F D et G H, et intersecantes se in puncto K,&#13;
sicut docuit praecedens, ductisque lineis K F et K G&#13;
erunt aequalia duo latera K F et F G trianguli, K F G&#13;
duobus lateribus A et B trianguli, A B C et basis G K&#13;
aequalis basi C: ergo per octavam angulus K F G aequalis&#13;
erit angulo contento ab A et B, quod est propositum.</hi></p>&#13;
&#13;
<column n="1305D" order="7990">1305D</column><edit>[Figure: [Figura] <bytes>6Kb</bytes>]</edit><figure sys.id="0631305C"><p><hi>Haec descriptio primiore aspectu satis scite satisque&#13;
sollicite facta videtur; sed si curiose attenteque lectites,&#13;
<column n="1306A" order="7991">1306A</column>invenies eam a seria doctrina philosopho probari non&#13;
decere, nam cum artem naturae aemulam esse oporteat,&#13;
ipsaque natura supervacaneis non abundet, non artificiose&#13;
describere judicandus est, qui plura in describendo&#13;
congerit, quaque quibus ad demonstrationem uti&#13;
necessarium sit, quod Campanus nescio quomodo non&#13;
devitat, sed apertissime incurrit; quid enim sibi vult illa&#13;
duorum circulorum designatio, quid illa tot eadem&#13;
quantitate linearum tam sollicita ductio. Nonne poterat,&#13;
ac maxime debebat, dato angulo, qui A et B lineis contineretur,&#13;
et basi C adjecta, anxietate illa, et quasi&#13;
morositate descriptionis praetermissa, statim assumptis&#13;
tribus lineis qua essent designatis aequales, triangulum&#13;
constituere? Quod fieri licere ex superiore problemate&#13;
abunde constabat. Quare qui istiusmodi problema diligentius&#13;
<column n="1306B" order="7992">1306B</column>pressiusque ostendere volet, is (ut opinor) sic&#13;
demonstrabit.</hi></p>&#13;
&#13;
<edit>[Figure: [Figura] <bytes>4Kb</bytes>]</edit><figure sys.id="0631306A"><caption>Ad datam rectam lineam, datumque in ea punctum,&#13;
data angulo rectilineo aequum angulum rectilineum&#13;
constituere.</caption>&#13;
&#13;
<p><hi>Sit data recta linea A B, datumque in ea punctum A.&#13;
<column n="1306C" order="7993">1306C</column>Datus vero angulus rectilineus D C E, oportet igitur ad&#13;
datam rectam lineam A B et ad datum in ea punctum. A,&#13;
dato angulo rectilineo D C E, aequalem angulum rectilineum&#13;
constituere. Sumantur in lineis E D et C E&#13;
puncta (si lubet) D et E, et protrahatur D E et ex tribus&#13;
rectis lineis A F et A G et F G, quae sunt datis&#13;
rectis lineis tribus C D et C E et D E aequales. Triangulum&#13;
constituatur A F G, ita ut aequalis sit ipsa C D&#13;
linea, ipsi A F, ipsa vero C E ipsi A G, postremo ipsa&#13;
D E ipsi F G. Quoniam igitur duae lineae rectae D C et&#13;
C E duabus rectis l neis F A et A G aequales sunt altera&#13;
alteri, et basis D E basi F G aequa habetur, angulus&#13;
quoque D C E angulo F A G quae aequalis erit. Ad datam&#13;
itaque rectam lineam A B datumque in ea punctum&#13;
A, dato angulo rectilineo D C E, aequalis angulus&#13;
<column n="1306D" order="7994">1306D</column>rectilineus F A G constitutus est. Quod oportebat facere.&#13;
Addidissem quoque alia plura longe etiam graviora&#13;
errata nisi me epistolam scribere meminissem. Sed Eucliden&#13;
ipsum aliquando fortasse una perlegimus, annotabimusque&#13;
omnia in quibus nostri a recta ratione&#13;
discedere videbuntur. Interim haec pauca tibi, mi Donate,&#13;
scripsimus, ut essent apud te ejus benevolentiae atque&#13;
observantiae pignus qua te prosequebar (et nunc&#13;
quoque prosequor) cum nostrae Patavinae philosophorum&#13;
academiae rector hic ageres. Vale ex Patavina philosophorum&#13;
palaestra.</hi></p></figure></figure></figure></figure></figure></figure><selected_author>Judecus, Nicolaus</selected_author></doc>
